---
layout: post
title:  "npm, why? O organizacjach słów kilka"
description: Moje narzekania na temat działania organizacji na npmie.
author: Comandeer
date: 2017-03-26T21:10:00+0100
tags:
    - daj-sie-poznac-2017
comments: true
permalink: /npm-why.html
redirect_from:
    - /daj-sie-poznac-2017/2017/03/26/npm-why.html
---

Jeszcze nie tak dawno temu (przed początkiem tego tygodnia) npm umożliwiało tworzenie organizacji jedynie po uiszczeniu opłaty w wysokości kilku dolarów od każdego użytkownika w organizacji. Była to o tyle dziwna decyzja, że na GitHubie organizacje dla projektów open-source zawsze byly całkowicie darmowe i wręcz _naturalne_. Dziwność tej decyzji potęgował także fakt, że w [Composerze](https://getcomposer.org/) ("konkurencji" npm-a w ekosystemie PHP) również takie rozwiązanie było od dawna i również darmowe. W npm za tę przyjemność trza było płacić.<!--more-->

Nic zatem dziwnego, że użytkownicy znaleźli obejście problemu. Po prostu tworzyli użytkownika o takiej samej nazwie jak ich wymarzona organizacja i tyle. Oczywiście wówczasz do publikacji nowych wersji pakietów trzeba było używać tego użytkownika. Tego typu obejście postanowiłem zastosować też w ComSemRelu, tworząc użytkownika comsemrel.

2 dni później npm ogłosił, że wprowadza darmowe organizacje dla open source… No cóż, przynajmniej będzie lepiej, prawda?

Nie, nie jest. A zaczęło się wraz z naciśnięciem magicznego przycisku pozwalającego zamienić danego użytkownika w organizację. Wszystko niby działa, ale cały dowcip polega na tym, że nie da się wybrać właściciela organizacji (co pozwoliłoby mi podpiąć organizację pod moje [konto prywatne](https://www.npmjs.com/~comandeer)) tylko trzeba stworzyć nowego. Tak powstał użytkownik [comsemrel-owner](https://www.npmjs.com/~comsemrel-owner).

No ok, nie jest jeszcze tragicznie. Tak robi się dopiero wówczas, gdy spojrzymy na panel zarządzania organizacją:

{% capture src %}{{ '/assets/images/npm-orgs.png' | absolute_url }}{% endcapture %}
{% include 'figure' alt="Panel zarządzania organizacją na npm, składający się z 4 zakładek: 0 packages, 1 team, 1 member, payment info. Włączony jest panel 0 packages." src=src %}

Ba, nawet zakładki są źle zrobione, bo klikalny jest jedynie tekst… Bieda, po prostu bieda.

Żeby było jeszcze zabawniej, gdy zaprasza się jakiegoś użytkownika do organizacji, to nie musi nic potwierdzać. W chwili naciśnięcia przycisku "add member" użytkownik jest po prostu dodawany do organizacji. Czuję, że będę wspólpracował z Zakasem i Crockfordem.

Miło, że npm udostępnił organizacje za darmo, ale… to raczej nie powinno tak działać.
