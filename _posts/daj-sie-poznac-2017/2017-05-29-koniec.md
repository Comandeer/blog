---
layout: post
title:  "Koniec"
author: Comandeer
date: 2017-05-29T22:45:00+0200
tags: 
    - daj-sie-poznac-2017
comments: true
permalink: /koniec.html
redirect_from:
    - /daj-sie-poznac-2017/2017/05/29/koniec.html
---

To już koniec. Konkurs Daj Się Poznać 2017 zbliża się do końca, więc wypada jakoś podsumować moje osiągnięcia w rozwijaniu jakże ambitnego (i przerażająco nudnego) projektu ComSemRel. I choć najlepiej całość podsumowuje [słynna scena ze słynnego filmu](https://www.youtube.com/watch?v=oxiJrcFo724), to jednak kilka gorzkich słów przeciwko samemu sobie wypada napisać.

Tak, ComSemRel jak nie działał, tak nie działa. Przybyło może z jakieś 50 linijek sensownego kodu, z czego jakieś 40 nie działa lub działa niezgodnie z moją wolą. _Cusz_. Przez większą część konkursu, zamiast skupić się na faktycznym rozwoju projektu, skupiałem się na klupaniu narzędzi, które pozwolą mi rozwijać projekt. Oczywiście narzędzia również nie powstały, a moja bliższa znajomość z TypeScriptem okazała się jeszcze bardziej toksyczna niż ta z Rollupem czy Babelem. Ostatecznie doszedłem do wniosku, że nienawidzę progamowania i być może [odrzucenie Rusta](https://github.com/Comandeer/Lisek) na rzecz JS-a było głupotą.

Czy zatem mój udział w konkusie był całkowitą porażką? Rzeknę prosto z mostu owiniętego w bawełnę: nie. Tak, pod względem programistycznym jest to wielka porażka, którą zapiję colą, ale za to powstało kilka naprawdę dobrych blogpostów! Najbardziej jestem dumny z [moich rozmyślań o BEM](https://blog.comandeer.pl/html-css/javascript/daj-sie-poznac-2017/2017/05/12/bem-jako-architektura.html), niemniej nie mogę nie wspomnieć także o [artykule o zachowaniach jako alternatywie dla Custom Elements](https://blog.comandeer.pl/html-css/javascript/daj-sie-poznac-2017/2017/04/09/potrzebujemy-zachowan-nie-dziedziczenia.html) czy [odjulianieniu](https://blog.comandeer.pl/refleksje/daj-sie-poznac-2017/2017/04/26/odjulianilem-sie.html), które okazało się dość chwytliwym terminem. Być może w tę stronę powinienem podążać: pisanie dla ludzi… Odrzucić okowy kodu i wrócić w świat czystej imaginacji, by tworzyć łąki, po których hasać będą cieniste jednorożce…

Co bym jednak nie postanowił, jedno jest pewne: [to już jest koniec](https://www.youtube.com/watch?v=dB62xkejDIc).
