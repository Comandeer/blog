---
layout: post
title:  "Co za rok!"
author: Comandeer
date:   2017-12-31 23:03:08 +0100
categories: na-luzie
comments: true
---

Rok 2017 w końcu się skończył. A przyznam się szczerze, że ciągnął mi się już niewiarygodnie. Pora go zatem podsumować.

## Daj się poznać

Głównym punktem w tym roku był zdecydowanie konkurs Daj się poznać, dzięki któremu powstał ten blog, a ja wyrobiłem w sobie zwyczaj regularnego pisania. Dzięki temu na blogach pojawia się jeden artykuł miesięcznie. Blogach, bo nie można zapominać, że wciąż jestem (jedynym) redaktorem [WebKrytyka](https://www.webkrytyk.pl/). Trzeba jednak przyznać, że zwykle te artykuły pojawiają się w ostatniej chwili. Wyrabiam normę rzutem na taśmę. W przyszłym roku warto byłoby to poprawić i być może nawet zmusić się do produkowania dwóch artykułów w miesiącu.

Konkurs pozwolił mi także ruszyć projekt, który chodził mi po głowie od lat – ComSemRel. Niestety, projekt się zahibernował tuż po końcu konkursu…

## Open Source

A jak już jesteśmy przy projektach open source, w tym roku udało mi się rozwinąć kilka mniejszych projektów i zaangażować się w kilka większych. Największym sukcesem okazał się [mój plugin integrujący `babel-minify` z rollupem](https://github.com/Comandeer/rollup-plugin-babel-minify). Niemniej osobiście najbardziej lubię [mój minimalistyczny bundler bibliotek](https://github.com/Comandeer/rollup-lib-bundler), którego używam niemal we wszystkich innych moich projektach.

A w 2018 wypada dokończyć to, co pozaczynałem. Zwłaszcza, że pracuję nad kilkoma dużymi, ciekawymi projektami.

## Tutoriale

W tym roku w końcu udało mi się uaktualnić w sposób sensowny [mój tutorial o semantycznym blogu w HTML5](https://tutorials.comandeer.pl/html5-blog.html). I na tym, pomijając wpisy na tym blogu, niestety się skończyło. Niemniej nie powiedziałbym, że był to słaby rok. Udało mi się bowiem znaleźć swoje miejsce w kilku społecznościach internetowych (forach, grupach na FB…).

## Tyle

Brzmi jakbym totalnie nic nie zrobił przez ten rok, ale i tak brakuje mi czasu, żeby robić więcej. Zobaczymy, jak to będzie w 2018 roku.