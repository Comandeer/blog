---
layout: post
title:  "Konferencja ConFrontJS + konkurs"
author: Comandeer
date:   2018-10-17 18:24:08 +0200
categories: na-luzie
comments: true
permalink: /konferencja-confrontjs.html
redirect_from:
    - /na-luzie/2018/10/17/konferencja-confrontjs.html
---

29 października w Warszawie odbędzie się [konferencja ConfrontJS 2018](https://confrontjs.com/). Potrwa od 09:00 do 17:00, a jej w trakcie zostanie wygłoszonych 12 prelekcji. Całość jest organizowana przez stare dobre [WarsawJS](https://warsawjs.com/), w urokliwym [Campus Warsaw](https://www.youtube.com/watch?v=zUuU0whqDg8).

{% include figure.html src="/assets/images/konferencja-confrontjs/confrontjs.svg" link="https://confrontjs.com/" alt="ConFrontJS" %}

## Moje typy

Choć [wszystkie prelekcje](https://confrontjs.com/#agenda) zapowiadają się ciekawie (i bynajmniej  nie próbuję w tym momencie wykazać się kurtuazją), to pozwoliłem sobie wybrać 3, które stanowią dla mnie <i lang="en">must-have</i> tej konferencji.

Oczywiście chyba nikogo nie zaskoczy, gdy powiem, że na tej liście znajduje się <span lang="en">Accessibility for All <3</span> (Dostępność dla wszystkich) Nehi Sharmy, bo to temat, który interesuje mnie od lat i do którego często powracam. A że Sieć – jak dotąd – nie zmieniła się specjalnie na lepsze od mojego kłapania dziobem, to bardzo dobrze, że temat coraz częściej pojawia się na wszelkiego rodzaju konferencjach i innych meetupach. Być może, gdy wszyscy będą o tym mówić, to po kryjomu uda się przemycić dostępność do codziennego arsenału zabawek webdeveloperów.

Skoro była dostępność, to musi być i mój drugi konik, Web Components, w postaci prelekcji Dominika Lubańskiego <span lang="en">Taste the Future with Functional Web Components</span> (Zasmakuj przyszłości z funkcyjnymi Web Components). Widziałem już [bibliotekę hybrids](https://github.com/hybridsjs/hybrids) i wygląda dość interesująco – zwłaszcza pod względem swojej prostoty. I choć co prawda nie należę do przesadnych fanów funkcyjności (<span lang="en">OOP 4 life</span>!), to mimo to kupuję koncept… ale oczywiście wprowadziłbym kilka poprawek. Także, drogi Dominiku, issues wkrótce nadejdą…!

Trzeci typ to prezentacja Yonatana Kry <span lang="en">The Front-end TDD challenge</span> (Wyzwanie frontendowego TDD). Sam jestem dość silnym zwolennikiem podejścia TDD i ogólnie lubię pisać testy (do tego stopnia, że [piszę testy do pisania testów](https://github.com/Comandeer/mocha-lib-tester/tree/master/tests)). Stąd w pełni zgadzam się ze stwierdzeniem, że aplikację frontendową można zaprojektować i stworzyć całkowicie bez udziału przeglądarki. Bardzo mnie cieszy, że tego typu podejście jest coraz popularniejsze. O testach można powiedzieć bardzo dużo złego, ale ostatecznie poprawiają jakość naszego kodu.

Wiem, że miały być tylko trzy typy, ale nie mogę też nie wspomnieć o prelekcji Michała Wardy <span lang="en">You've been doing CSS wrong</span> (Źle używałeś CSS-a)… Odrzucić BEM?! Mam nadzieję, że ~~za te bluźniercze słowa prelegenta spot~~ będzie to naprawdę dobrze poparte argumentami.

## Konkurs

Przejdźmy zatem do czegoś przyjemniejszego niż moje zwykłe zrzędzenie: konkurs! Do wygrania jest, jak łatwo się domyślić, bilet na konferencję ConFrontJS. Zadanie jest bardzo proste: wystarczy odpowiedzieć w komentarzu na pytanie

> Jak wyobrażasz sobie technologię, która zrewolucjonizuje front-end za 10 lat?

Najlepiej w odpowiedzi umieścić linka do napisanej przez siebie specyfikacji tego nowego standardu sieciowego, ale bardziej lakoniczne odpowiedzi też uwzględnię. A autor tej, która spodoba mi się najbardziej, dostanie bilet. Konkurs trwa od chwili ukazania się tego postu do **północy 24 października**. Powodzenia!

PS nie, nie będzie można mnie spotkać na konferencji. W moim zastępstwie pojawi się (a przynajmniej powinien) [Kot Źródłowy](https://kot-zrodlowy.pl/).
