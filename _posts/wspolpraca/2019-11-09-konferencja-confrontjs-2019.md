---
layout: post
title:  "Konferencja ConFrontJS 2019 + konkurs"
author: Comandeer
date: 2019-11-09T15:12:08+0200
tags: 
    - wspolpraca
comments: true
permalink: /konferencja-confrontjs-2019.html
---

Podobnie jak w tamtym roku, tak i w tym objąłem patronatem medialnym (ależ to dumnie brzmi!) [konferencję ConFrontJS](https://2019.confrontjs.com/), która będzie miała swoją drugą edycję już 7 grudnia w Warszawie!

{% include figure.html src="/assets/images/konferencja-confrontjs-2019/banner.gif" link="https://confrontjs.com/" alt="" %}

## Moje typy

Jakich [prelekcji](https://2019.confrontjs.com/speakers) w tym roku nie mógłbym przegapić? Na pewno wystąpienia Tejasa Kumara <cite lang="en">Let's build with WebAssembly</cite>. Tematyka WASM-a wciąż nie jest specjalnie popularna, a to przecież technologia, która zdecydowanie poszerza możliwości aplikacji internetowych. Umożliwia np. stworzenie edytora filmów video, który konwertuje filmy do innych formatów bezpośrednio w przeglądarce, dzięki portowi `ffmpeg` do WASM-a. Stąd dla mnie tematyka WASM na każdej konferencji to must-have.

Mocno zaciekawiła mnie też prelekcja Elada Schechtera <cite lang="en">Mobile First? Desktop First? Basic First – a new approach for responsive design</cite>. Nie znałem wcześniej tej techniki, ale [dokopałem się do jej opisu](https://medium.com/@elad/the-new-responsive-design-evolution-2bfb9b504a4e). Wydaje się dość sensowna, chociaż równocześnie odnoszę wrażenie, że dotyka głównie wydajnościowego aspektu RWD. I ciekawie byłoby zobaczyć ją jeszcze bardziej rozwiniętą właśnie w tę stronę.

Te dwie prelekcje wydają mi się najciekawsze z tegorocznego ConFrontJS. Chociaż przyznać muszę, że wybór jest naprawdę trudny, bo ciekawych tematów tutaj nie brakuje – w tym także tych bardziej zaawansowanych, jak sposoby działania przeglądarek (Rakhi Sharma <cite lang="en">How browser works? Behind the scene!</cite>), czy dotyczących designu (Yonatan Doron <cite lang="en">Microinteractions: little things that matter</cite>).

## Konkurs

Podobnie jak w tamtym roku, jest też konkurs. Do wygrania są **AŻ DWA** bilety na tegoroczny ConFrontJS. Żeby wziąć udział w konkursie, wystarczy odpowiedzieć na proste pytanie:

> Jakiego Web API najbardziej Ci brakuje w przeglądarkach internetowych i dlaczego?

Odpowiedzi proszę nadsyłać na adres [comandeer@comandeer.pl](mailto:comandeer@comandeer.pl). Dwie najlepsze odpowiedzi pozwolę sobie opublikować później w aktualizacji tego wpisu, a ich autorów nagrodzić biletami. Konkurs trwa do **16 listopada 2019 23:59:59**.

### Zwycięzca #1

> Jakiego Web API mi brakuje? Szukając odpowiedzi na to pytanie zastanawiałem się dobre kilka dni. Okazało się, że odpowiedź sama się znalazła – brakuje dobrego API sieci kin. Dlaczego? To proste, brakuje miejsca w którym znalazłbym wszystkie informacje na temat repertuarów lokalnych kin. Znacznie ułatwiłoby to sprawę szukania odpowiedniego dla nas filmu, daty i godziny.
>
> Oczywiście istnieją już podobne rozwiązania, ale brak w nich kin tych „mniej komercyjnych”, a szkoda – bo w przypadku powstania takiego narzędzia te byłyby również lepiej promowane i zyskałyby na popularności.

### Zwycięzca #2

> Najbardziej brakuje mi API stacji paliw np Orlen - tam najczęściej tankuje, wystawienie takiego API skutkowało by możliwością napisania apilkajci z porównywarka cen paliw na danej stacji i wybrania najkorzystniejszej opcji.

## Zniżka

Ale to nie wszystko! Jeśli z jakiegoś powodu nie wierzysz w swoją wygraną w konkursie, mam też dla Ciebie kupon zniżkowy na bilet, który redukuje cenę o 25%:

> **comandeer-25**

Zniżka działa ze wszystkimi biletami, nawet tymi na workshopy i VIP-owskie.

PS podobnie jak w tamtym roku, w tym też nie będzie mnie na ConFrontJS. Niestety, nie mam jednak zastępstwa…
