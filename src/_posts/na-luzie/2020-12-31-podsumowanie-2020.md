---
layout: post
title:  "Podsumowanie 2020"
description: "Szybki rzut okiem na to, co udało mi się zrobić w 2020 roku."
author: Comandeer
date: 2020-12-31T23:12:00+0100
tags:
    - na-luzie
    - refleksje
comments: true
permalink: /podsumowanie-2020.html
---

Kończy się rok 2020, wypada zatem podsumować kolejny rok mojego internetowego życia.<!--more-->

Nie ukrywam, że ten rok w moim wypadku najlepiej podsumowuje [internetowy klasyk](https://www.youtube.com/watch?v=-C01v6xqpRI), który pozwolę sobie zacytować: <q>szkoda strzępić ryja, naprawdę</q>. Z moich wielkich planów (dokończenie nie-takiego-małego projektu open source, napisanie książki, stworzenie jakiegoś krótkiego videokursu, itp. itd.) nie wyszło prawie nic.

Jedyne, co mi w tym roku wyszło, to… zostanie Invited Expertem (Zaproszonym Ekspertem) w W3C. Jestem [członkiem Web Applications Working Group](https://www.w3.org/groups/wg/webapps/participants), a dokładniej – [Editing Task Force](https://github.com/w3c/editing), zajmującego się rozwojem standardów przeglądarkowych związanych z edycją tekstu. I to w sumie tyle.

Ach, no i faktycznie udało mi się wyprodukować po jednym artykule miesięcznie na każdy z moich dwóch blogów – co daje łącznie 24 artykuły. Co prawda nie wszystkie były najwyższych lotów, ale [ten o semantyce](https://blog.comandeer.pl/o-semantyce-slow-kilka.html) czy [spowiedź WebKrytyka](https://www.webkrytyk.pl/2020/03/07/spowiedz-webkrytyka/) specjalnie tragiczne nie są. A na przyszły mam już kilka pomyslów, w tym związanych z bardziej zaawansowanymi tematami z pogranicza parserów i AST.

I tym optymistycznym akcentem zakończmy ten rok i wszystkiego _lepszego_ w nowym, 2021!
